#javascript  #uczenie_maszynowe 
#pires_paulo
wydanie 2019 #helion  
2018
Zawartość książki:

Rozdział 1., *Poznawanie potencjału języka JavaScript*, zawiera przedstawienie języka JavaScript — jego historii, ekosystemu oraz możliwości wykorzystania w zagadnieniach uczenia maszynowego.

Rozdział 2., *Badanie danych* jest poświęcony danym, które są niezbędne dla każdego algorytmu uczenia maszynowego, oraz przeróżnym rzeczom, które można robić, by wstępnie przetwarzać te dane i przygotowywać do użycia w algorytmach uczenia maszynowego.

Rozdział 3., *Przegląd algorytmów uczenia maszynowego*, zabiera Cię w krótką podróż po świecie uczenia maszynowego, dzieląc go przy tym na kategorie i rodziny algorytmów, które przede wszystkim mają Ci pomóc w poruszaniu się po tym nieznanym terytorium.

Rozdział 4., *Algorytmy grupowania na podstawie klastrów*, zawiera implementację naszego pierwszego algorytmu uczenia maszynowego. Koncentruję się w nim na algorytmach grupowania, które automatycznie wykrywają i identyfikują wzorce występujące w danych w celu grupowania podobnych elementów.

Rozdział 5., *Algorytmy klasyfikacji* opisuje szeroką rodzinę algorytmów uczenia maszynowego używanych do automatycznego klasyfikowania punktów danych poprzez przypisanie im jednej lub kilku etykiet, takich jak spam lub wiadomość treściwa, charakter pozytywny lub negatywny, lub dowolnej liczby arbitralnych kategorii.

Rozdział 6., *Algorytmy reguł asocjacyjnych*, przedstawia kilka algorytmów służących do tworzenia powiązań pomiędzy punktami danych, bazując na częstotliwości wzajemnego występowania, np. produktów często kupowanych razem w sklepach internetowych.

Rozdział 7., *Przewidywanie z użyciem algorytmów regresji*, jest poświęcony analizie szeregów czasowych, takich jak obciążenie serwera lub zmiany notowań papierów wartościowych; opisuje też algorytmy, których można używać w celu przewidywania wzorców i przeprowadzania procesu predykcji.

Rozdział 8., *Algorytmy sztucznych sieci neuronowych* prezentuje podstawowe zagadnienia związane z sieciami neuronowymi, w tym: najważniejsze pojęcia, architekturę, algorytmy uczenia sieci neuronowych oraz implementacje takich sieci.

Rozdział 9., *Głębokie sieci neuronowe*, pogłębia temat sieci neuronowych i prezentuje ich różne egzotyczne topologie, pozwalające na rozwiązywanie takich problemów jak rozpoznawanie obrazów, widzenie komputerowe, rozpoznawanie mowy oraz modelowanie języka.

Rozdział 10., *Przetwarzanie języka naturalnego w praktyce*, prezentuje możliwości przetwarzania języka naturalnego z wykorzystaniem algorytmów uczenia maszynowego. Przedstawia także kilka powszechnie stosowanych technik i taktyk, których można używać podczas stosowania uczenia maszynowego do przetwarzania języka naturalnego.

Rozdział 11., *Stosowanie uczenia maszynowego w aplikacjach czasu rzeczywistego*, opisuje różne praktyczne aspekty stosowania rozwiązań uczenia maszynowego w środowiskach produkcyjnych, ze szczególnym uwzględnieniem procesu potoku danych.

Rozdział 12., *Wybieranie najlepszego algorytmu dla aplikacji*, wraca do podstaw i opisuje rzeczy, które trzeba wziąć pod uwagę podczas początkowych etapów prac nad projektem ko-rzystającym z uczenia maszynowego, ze szczególnym uwzględnieniem wyboru najlepszego algorytmu lub zestawu algorytmów spełniających potrzeby danej aplikacji.









